V spomin Andreja Smoleta





Pridobljeno iz Wikivira, dne 26. februar 2021





← V spomin Valentina Vodnika V spomin Andreja Smoleta

(Poezije)

France Prešeren Od železne ceste →



Dovoljenje: To delo je v javni lasti, ker so avtorske pravice potekle.

Po Zakonu o avtorskih in sorodnih pravicah (59. člen) trajajo avtorske pravice še 70 let po avtorjevi smrti.

Za anonimna in psevdonimna dela (kadar ni mogoče nedvoumno ugotoviti avtorja) trajajo 70 let po zakoniti objavi dela (61. člen).

Izvozi v formatu: epub mobi pdf rtf txt





Črne te zemlje pokriva odeja

v grobu tihotnem, naš bratec, Andrej!

Vince zlató se v kozarcih nam smeja,

v tvojo opombo pijemo ga zdéj.



Zbrani prijatlji v spomin ga pijemo

tvojih veselih in žalostnih dni;

zraven si take zdravljice pojemo,

de ni nesrečen, kdor v grobu leži.



Čedna postava bila ti je dana,

bistri je um ti z bogastvam bil dan;

boljga srca ni imela Ljubljana,

kak si za srečo človeštva bil vžgan!



Kratko sijale so zvezde prijazne,

v sanjah prijetnih te zibal je up;

jezo si sreče občutil sovražne,

zgodej okusil življenja si strup.



Deklica druzga moža je objela,

ki od ljubezni do nje si bil vnet;

trešla v bogastvo nesreče je strela,

kranjski v obupu zapustil si svet.



Videl si Nemško, Francosko, Britansko,

videl si Švajca visoke goré,

videl si jasno nebo italjansko;

sreče ni ranjeno najdlo srce.



Videl povsod si, kak išejo dnarje,

kak se le uklanjajo zlatmu bogú;

kje bratoljubja si videl oltarje?

S sŕcam obupnim si príšel domú.



Mogla umreti ni stara Sibila,

de so prinesli ji z doma prsti;

ena se tebi je želja spolnila:

v zemlji domači de truplo leži.



V zemlji slovenski, v predragi deželi,

ki si jo ljubil presrčno ves čas;

v kteri očetje so naši sloveli,

ktera zdéj íma grob komej za nas.



Težka človeku ni zemlje odeja,

vzamejo v sebe ga njene moči;

trčimo, bratje! še vince se smeja,

dolgo Smoletov spomin naj živi!





About this digital edition


This e-book comes from the online library Wikisource[1]. This multilingual digital library, built by volunteers, is committed to developing a free accessible collection of publications of every kind: novels, poems, magazines, letters...

We distribute our books for free, starting from works not copyrighted or published under a free license. You are free to use our e-books for any purpose (including commercial exploitation), under the terms of the Creative Commons Attribution-ShareAlike 3.0 Unported[2] license or, at your choice, those of the GNU FDL[3].

Wikisource is constantly looking for new members. During the realization of this book, it's possible that we made some errors. You can report them at this page[4].

The following users contributed to this book:

Janezdrilc

Smihael

Tene~commonswiki

MaxxL

AzaToth

Rocket000

KABALINI

Bender235

Πrate

RRZEicons

Mimooh

Dbc334

Boris23

Zdzislaw

PatríciaR

VIGNERON

Inductiveload

AnonMoos

Bromskloss





* * *



↑ https://wikisource.org

↑ https://www.creativecommons.org/licenses/by-sa/3.0

↑ https://www.gnu.org/copyleft/fdl.html

↑ https://wikisource.org/wiki/Wikisource:Scriptorium





