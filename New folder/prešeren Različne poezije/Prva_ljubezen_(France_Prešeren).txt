Prva ljubezen (France Prešeren)





Pridobljeno iz Wikivira, dne 26. februar 2021





← Nova pisarija Prva ljubezen

Poezije

France Prešeren Slovo od mladosti →



Dovoljenje: To delo je v javni lasti, ker so avtorske pravice potekle.

Po Zakonu o avtorskih in sorodnih pravicah (59. člen) trajajo avtorske pravice še 70 let po avtorjevi smrti.

Za anonimna in psevdonimna dela (kadar ni mogoče nedvoumno ugotoviti avtorja) trajajo 70 let po zakoniti objavi dela (61. člen).

Izvozi v formatu: epub mobi pdf rtf txt





Že míru srčnemu nevarne leta,

mladosti leta so slovo jemale;

domače sem lepé poznal dekleta,

dežel sem tujih videl hčere zale;

bila srca ni próstost men' odvzeta,

že so prevzetne misli mi vstajále,

de mal', al nič ljubezen ne opravi,

pri temu, ki se tŕdno v bran ji stavi.



Prišla lepote rajske je devica,

de videl bi ne bil podobe njene!

Rudeči zor osramoté nje lica,

in nje oči nebeških zvezd plamene,

nikdar več zdrav ne bo, ki ga pušíca

pogleda bistrega v srce zadene.

Kdo znal popísat ust bi ljubeznivost,

nedolžnih prs snegá kdo zapeljivost!



Namest iskat zavetje v trumi gosti,

ko nji podobna stala je pred mano,

ki je od nje na zadnji petek v pósti

Petrarkovo bilo srce užgano,

pogleda njenga užival sem sladkosti,

dokler, de je srcé dobilo rano,

ki peče noč in dan me brez hladila,

ki ni dobiti ji nikjer zdravila.



Ne omečé je lica obledene,

ne pesem žalostnih glasovi mili,

in ne oči od spanja zapušene,

solzé ne, ki tekó iz njih posili.

Veselje, mir zbežala sta od mene,

obup topi srce, ker se ne usmili. —

Tako, kdor misli tŕdno stati, pade,

nevarno gledat je dekleta mlade.



Zatorej, kómur mar je próstost zlata,

cvetečih deklic naj ne ogleduje!

Bila mirú sta men' očesa tata,

na svoje naj pogléde skŕbno čuje;

oči odpró ljubezni dur' in vrata,

skoz té se naša pamet premaguje.

Kdor mene noče bógat, sam bo zvedel,

v nesreče moje reva bo zabrédel.





About this digital edition


This e-book comes from the online library Wikisource[1]. This multilingual digital library, built by volunteers, is committed to developing a free accessible collection of publications of every kind: novels, poems, magazines, letters...

We distribute our books for free, starting from works not copyrighted or published under a free license. You are free to use our e-books for any purpose (including commercial exploitation), under the terms of the Creative Commons Attribution-ShareAlike 3.0 Unported[2] license or, at your choice, those of the GNU FDL[3].

Wikisource is constantly looking for new members. During the realization of this book, it's possible that we made some errors. You can report them at this page[4].

The following users contributed to this book:

Wailer

Janezdrilc

Tene~commonswiki

MaxxL

AzaToth

Rocket000

KABALINI

Bender235

Πrate

RRZEicons

Mimooh

Dbc334

Boris23

Zdzislaw

PatríciaR

VIGNERON

Inductiveload

AnonMoos

Bromskloss





* * *



↑ https://wikisource.org

↑ https://www.creativecommons.org/licenses/by-sa/3.0

↑ https://www.gnu.org/copyleft/fdl.html

↑ https://wikisource.org/wiki/Wikisource:Scriptorium





