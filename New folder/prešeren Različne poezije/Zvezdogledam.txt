Zvezdogledam





Pridobljeno iz Wikivira, dne 26. februar 2021





← Orglar Zvezdogledam

(Poezije)

France Prešeren V spomin Matija Čopa →



Dovoljenje: To delo je v javni lasti, ker so avtorske pravice potekle.

Po Zakonu o avtorskih in sorodnih pravicah (59. člen) trajajo avtorske pravice še 70 let po avtorjevi smrti.

Za anonimna in psevdonimna dela (kadar ni mogoče nedvoumno ugotoviti avtorja) trajajo 70 let po zakoniti objavi dela (61. člen).

Izvozi v formatu: epub mobi pdf rtf txt





Vsi pojte rakam žvižgat,

lažnivi pratikarji,

lažnivi zvezdogledi,

vremena vi preroki!

Vi modrijani! hočte

v nebeških zvezdah brati:

al sonce bo dobrotno

nam dalo srečno leto,

al bo nebá togota

vetróv nam šum zbudila,

razsula v pólje točo,

vtopila čoln na morji,

sad umorila trte.

Lažnivi zvezdogledi!

vsi pojte rakam žvižgat!



Dve sami zvezdi gledal,

oči sem svoje ljube,

dve svítli zvezdi gledal,

sem v njih neumni slepec

vesele bral si dneve,

in sončno brez oblakov

sem bral ljubezni srečo.

Solzé so meni zrasle,

in kes in srd sta zrasla,

sramota ino mojga

mirú je smrt mi zrasla.



Dve sami ste zmotile,

dve sami zapeljale

mi zvezdi umno glávo;

in celga neba hočte

vi zvezde zmodrovati! —

Lažnivi pratikarji,

lažnivi zvezdogledi,

vremena vsi preroki,

le pojte rakam žvižgat!





About this digital edition


This e-book comes from the online library Wikisource[1]. This multilingual digital library, built by volunteers, is committed to developing a free accessible collection of publications of every kind: novels, poems, magazines, letters...

We distribute our books for free, starting from works not copyrighted or published under a free license. You are free to use our e-books for any purpose (including commercial exploitation), under the terms of the Creative Commons Attribution-ShareAlike 3.0 Unported[2] license or, at your choice, those of the GNU FDL[3].

Wikisource is constantly looking for new members. During the realization of this book, it's possible that we made some errors. You can report them at this page[4].

The following users contributed to this book:

Wailer

Mimooh

MaxxL

AzaToth

Rocket000

KABALINI

Bender235

Πrate

Tene~commonswiki

RRZEicons

Dbc334

Boris23

Zdzislaw

PatríciaR

VIGNERON

Inductiveload

AnonMoos

Janezdrilc

Bromskloss





* * *



↑ https://wikisource.org

↑ https://www.creativecommons.org/licenses/by-sa/3.0

↑ https://www.gnu.org/copyleft/fdl.html

↑ https://wikisource.org/wiki/Wikisource:Scriptorium





