Od železne ceste





Pridobljeno iz Wikivira, dne 26. februar 2021





← V spomin Andreja Smoleta Od železne ceste

(Poezije)

France Prešeren Zapušena →



Dovoljenje: To delo je v javni lasti, ker so avtorske pravice potekle.

Po Zakonu o avtorskih in sorodnih pravicah (59. člen) trajajo avtorske pravice še 70 let po avtorjevi smrti.

Za anonimna in psevdonimna dela (kadar ni mogoče nedvoumno ugotoviti avtorja) trajajo 70 let po zakoniti objavi dela (61. člen).

Izvozi v formatu: epub mobi pdf rtf txt





»Bliža se železna cesta,

nje se, ljubca! veselim;

iz Ljubljane v druge mesta,

kakor tiček poletim.«



»Ak je blizo tista cesta,

moraš vzet' me, ljubček moj!

de, pogledat tuje mesta,

bom peljala se s teboj.«



»Sam se po železni cesti

vozil bom od nas do nas;

drugo ljubco v vsakem mesti

ímel bom za kratek čas.«



»Ceste tebi ne zapéram,

ne na Dunaj, v Gradec, v Trst;

ti pa mene pusti zméram,

pet 'mam boljših na vsak prst.«



»Ve Kranjice ste košate,

so prijazne Štajerke;

Trst dekleta 'ma bogate,

Dunaj zal' oblečene.«



»Smo poštene mé Kranjice,

vsak sleparček ni za nas;

mé pa hočmo bit ženice,

ljubce ne za kratek čas.«



»Ve si pa žel'te možičke,

ki ne stópjo z vójence,

zmeram vprežene osličke,

dolgočasne revčeke.«



»Tebe sla pa h krotkim ticam

vleče, buzakljunski kos!

Veter dal boš dvajseticam,

pricapljal nazaj boš bos.«



»Jaz popeljem se tje v Brno,

snubit Judnje kršene;

bom priženil z ženo črno

penezov na mernike.«



»Jaz pa iz domačih starcov

si moža zvolíla bom;

ímel bo ko peska dnarcov,

mene várval bo in dom.«



»Žene jaz ne bom zapiral,

bal ne bom se zanjo nič;

nje obresti bom pobiral,

živel brez skrbi ko tič.«



»Jaz pa hlače bom nosila,

gospodar bom čez mošnjó;

bom vabila na kosila,

kogar meni bo ljubó.«



»Varij! celi dan bo gódil,

vso noč kašljal stari mož;

bo te še od hiše spodil,

ak mu stregla prav ne boš.«



»Judnja je ko satan zvita,

kadar boš z njo zavozlan,

privošíla skoporita

komej ti bo sok neslan.«



»Torej bodi meni zvesta,

sej te ljubim le samó;

kje je še železna cesta,

koj mi v zakon daj rokó.«



»Tebi jaz ne bom nezvesta,

ljubček! ti si tiček zrel:

ko železna pride cesta,

varij, de ne boš mi ušel!«



»Po nji peljal te ženico

bom na Dunaj, v Gradec, v Trst,

zvesto kazat jim Kranjico,

ak ne bo na poti – krst.«



»Ak kaj tacga se napravi,

boš počakal, ljubček moj!

Vselej mož najmanj zapravi,

ak ženico 'ma s seboj.«





About this digital edition


This e-book comes from the online library Wikisource[1]. This multilingual digital library, built by volunteers, is committed to developing a free accessible collection of publications of every kind: novels, poems, magazines, letters...

We distribute our books for free, starting from works not copyrighted or published under a free license. You are free to use our e-books for any purpose (including commercial exploitation), under the terms of the Creative Commons Attribution-ShareAlike 3.0 Unported[2] license or, at your choice, those of the GNU FDL[3].

Wikisource is constantly looking for new members. During the realization of this book, it's possible that we made some errors. You can report them at this page[4].

The following users contributed to this book:

Smihael

Mimooh

MaxxL

AzaToth

Rocket000

KABALINI

Bender235

Πrate

Tene~commonswiki

RRZEicons

Wailer

Boris23

Zdzislaw

PatríciaR

VIGNERON

Inductiveload

AnonMoos

Janezdrilc

Dbc334

Bromskloss





* * *



↑ https://wikisource.org

↑ https://www.creativecommons.org/licenses/by-sa/3.0

↑ https://www.gnu.org/copyleft/fdl.html

↑ https://wikisource.org/wiki/Wikisource:Scriptorium





